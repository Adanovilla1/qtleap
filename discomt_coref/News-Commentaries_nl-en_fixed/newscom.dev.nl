Van de frontlijn van de mondiale inentingsprogramma’s
MAPUTO – Het meeste nieuws dat uit Mozambique komt, is slecht – armoede, ziekte, conflicten en overstromingen.
Maar er gebeuren ook een hoop goede dingen in mijn land.
De afgelopen twintig jaar is Mozambique een goed functionerende democratie geworden; het land heeft zijn landbouwsector zien groeien; de geletterdheid is omhoog gegaan; de water- en elektriciteitslevering aan agrarische gebieden is opgevoerd; en de kindersterfte is dramatisch gedaald, van 219 per duizend levendgeborenen in 1990, twee jaar vóór het einde van de burgeroorlog, naar 135 per duizend in 2010.
Ik ben vooral zeer trots op deze laatstgenoemde prestatie, omdat ik geloof dat ik zelf, door samen te werken met mijn mede-Mozambikanen bij het uitbreiden van het vaccinatieprogramma, een rol heb gespeeld bij de verwezenlijking daarvan.
Ik ben opgegroeid in Mozambique toen het land nog steeds door de Portugezen werd geregeerd. De ongelijkheid van onze koloniale maatschappij heeft mijn mening gevormd dat alle mensenrecht hebben op een goede gezondheidszorg.
Ik herinner me dat ik als tiener in een kinderziekenhuis werkte en kinderen zag doodgaan aan allerlei ziekten, zoals polio, de mazelen en tetanus, die makkelijk voorkomen hadden kunnen worden door inentingen.
De invloed van deze ervaring heeft ertoe geleid dat ik veertig jaar van mijn leven heb gewijd aan het zeker stellen dat ieder kind in Mozambique, ongeacht etniciteit of woonplaats, het vaccin krijgt dat het nodig heeft om het te helpen een lang en gezond leven te leiden.
Over een paar dagen zal ik met driehonderd wereldleiders in Abu Dhabi deelnemen aan ’s werelds eerst inenting stop – een bijeenkomst die beoogt ervoor te zorgen dat kinderen overal ter wereld toegang hebben tot vaccins.
Mensen als Bill Gates en Kofi Annan zullen bepleiten dat inentingsprogramma’s adequate financiering en politieke steun verdienen.
Ik heb geen publiek als Gates of Annan, maar ik zou mijn stem graag bij die van hun voegen.
Miljoenen gezondheidszorg werkers als mijn collega’s en ik hebben van inentingen ons dagelijks werk gemaakt.
We hebben enorme vooruitgang geboekt door méér kinderen met méér vaccins te bereiken, waardoor nu meer kinderen overleven da nooit tevoren.
Maar er zijn zelfs nóg meer kinderen die nog moeten worden gered, en we hebben hulp nodig om ons werk te kunnen doen.
Omdat vaccins nutteloos zijn als ouders weigeren ze aan hun kinderen te geven, bestaat een groot deel van mijn werk uit het samenwerken met gezondheidszorgwerkers, gemeenschapsleiders, docenten op scholen en plaatselijke politieke figuren om ouders te onderrichten over vaccins.
Maar het is niet genoeg de steun van de gemeenschap te hebben.
Het is ook van vitaal belang dat de vaccins op tijd en ingoede conditie de plaats van bestemming bereiken.
Om te helpen tekorten te voorkomen heeft Village Reach, de organisatie waarvoor ik werk, bijvoorbeeld de cijfers van volkstellingen gecorrigeerd die werden gebruikt om het aantal vaccins uit te rekenen dat in ieder gezondheidszorgcentrum nodig is.
Village Reach is ook een bedrijf begonnen dat propaangas levert aan gezondheidszorgcentra in het noorden van Mozambique, waar, net als in veel agrarische gebieden van het land, de elektriciteitsvoorziening onbetrouwbaar of helemaal niet beschikbaar is om stroom te leveren voor de koelkasten die de vaccins koel moeten houden.
Door het gebruik van propaangas kunnen we ervoor zorgen dat de vaccins niet bederven tijdens de reis van de producent naar moeder en kind.
En eens per maand zorgen we ervoor dat de gezondheidszorgwerkers vaccins en andere gezondheidszorgdiensten ook daadwerkelijk leveren aan moeders en kinderen in afgelegen landelijke gebieden.
Tenslotte heb ik geleerd dat het nauwkeurig bijhouden van gegevens en meetresultaten van cruciaal belang is voor het bereiken van meer kinderen.
Dat is de reden dat we verschillende methodes beproeven voor het verzamelen van gegevens, inclusief het gebruik van mobiele applicaties om papieren bestanden te digitaliseren.
Het opbouwen van deze routinematige vaccinatiesystemen heeft ons al geholpen ziekten als polio en op één na alle soortenmazelen uit te roeien.
Eerder deze maand hebben we voor het eerst in de geschiedenis van Mozambique kinderen tegen longontsteking ingeënt, en we hopen dat we volgend jaar het rotavirus kunnen aanpakken, dat diarree veroorzaakt en de grootste doodsoorzaak is van kinderen vanonder de vijf.
Onze langetermijndoelstelling is het voldoende versterken van deze systemen om alle kinderen in Mozambique met fundamentele vaccins en andere vormen van gezondheidszorg te bereiken.
Ik geloof dat we dit doel kunnen verwezenlijken, omdat ik heb gezien hoe ver we al zijn gekomen, ondanks onze problemen.
Er liggen grote uitdagingen in het verschiet, maar ik vertrouw erop dat ik – met de steun van de wereld – mijn eigenkinderen en mijn gemeenschap een bloeiend land kan nalaten, waar iedereen de kans heeft om welvarend te zijn.

Duitslands keuze
FRANKFURT – De eurocrisis heeft de Europese Unie al doen veranderen van een vrijwillige associatie van gelijkwaardige staten in een relatie tussen crediteuren en debiteuren, waaruit geeneenvoudige ontsnapping mogelijk is.
De crediteuren zouden grote sommen geld verliezen als een lidstaat zou besluiten de monetaire unie te verlaten, maar de debiteuren worden nu onderworpen aan een beleid dat hun depressie verergert, hun schuldenlast verdiept en hun ondergeschikte positielaat voortduren.
Als gevolg hiervan dreigt de crisis de Europese Unie zelf te vernietigen.
Dat zou een tragedie van historische dimensies zijn, die alleen kan worden voorkomen door Duitse stuurmanskunst.
De oorzaken van de crisis kunnen niet goed worden begrepen zonder de fatale zwakte van de euro te onderkennen: door een onafhankelijke centrale bank in het leven te roepen, hebben de lidstaten schulden gemaakt in een munt die ze niet kunnen controleren.
Aanvankelijk hebben zowel de autoriteiten als de marktdeelnemers alle staatsobligaties behandeld alsof ze geenrisico vertegenwoordigden, waardoor een pervers motief voor de banken ontstond om zich helemaal vol te proppen met de obligaties van de zwakkere landen.
Toen de Griekse crisis het spook van een staatsbankroet deed opdoemen, reageerden de financiële markten extra fel, door alle zwaar in de schulden stekende lidstaten van de eurozone de status toe te kennen van een derdewereldland dat te veel schulden heeft gemaakt in buitenlandse valuta’s.
Vervolgens werden deze lidstaten behandeld alsof ze de exclusieve verantwoordelijkheid droegen voor hun ongeluk, en werd er niets gedaan aan de structurele defecten van de euro.
Als dit eenmaal is begrepen, ligt de oplossing voor de hand.
Zij kan in één woord worden opgesomd: euro-obligaties.
Als de landen die zich houden aan het nieuwe Begrotingspact van de Europese Unie al hun schulden in euro-obligaties zouden mogen omzetten, zouden de positieve gevolgen daarvan bijna wonderbaarlijk zijn.
Het gevaar van een staatsbankroet zou verdwijnen, evenals de risicopremies.
De bankbalansen zouden een onmiddellijke stimulans ondergaan, net als de staatsbegrotingen van de zwaar in de schuldenstekende landen.
Italië zou bijvoorbeeld 4% van zijn bruto binnenlandsproduct (bbp) besparen; zijn begroting zou een overschot gaan vertonen; en de bezuinigingen zouden plaatsmaken voor fiscale impulsen.
Als gevolg daarvan zou de economie weer gaan groeien en zoude verhouding van de staatsschuld tot het bbp dalen.
Het grootste deel van de schijnbaar onoplosbare problemen zou als sneeuw voor de zon verdwijnen; het zou voelen als het wakker worden uit een nachtmerrie.
In overeenstemming met het Begrotingspact zouden de lidstaten alleen nieuwe euro-obligaties mogen uitgeven ter vervanging van hun aflopende obligaties; na vijf jaar zouden de uitstaande schulden dan geleidelijk zijn teruggelopen tot 60% van het bbp.
Een lidstaat die extra schulden zou maken, zou louter op eigen kracht kunnen bijlenen.
Het Begrotingspact moet hier en daar worden aangepast om ervoor te zorgen dat de straffen voor het niet nakomen ervan automatisch, onmiddellijk en – om geloofwaardig te blijven – niette streng zullen zijn.
Een strikter Begrotingspact zou het risico van een staatsbankroet praktisch elimineren.
Euro-obligaties zouden dus niet ten koste gaan van Duitslands kredietstatus.
Integendeel, ze zouden gunstig afsteken bij de staatsobligaties van de Verenigde Staten, Engeland en Japan.
Euro-obligaties zijn zeker geen wondermiddel.
De impuls die ervan zou uitgaan is wellicht niet genoeg om voor herstel te zorgen; er zijn misschien extra fiscale en monetaire maatregelen nodig.
Maar dat zou een luxe-probleem zijn.
Verontrustender is dat euro-obligaties de verschillentussen de diverse lidstaten van de eurozone niet zouden wegnemenwaar het de concurrentiekracht betreft.
Individuele landen zouden nog steeds structurele hervormingen moeten doorvoeren.
De Europese Unie zou ook een bankenunie nodig hebben om alle landen tegen gelijke voorwaarden kredieten te kunnen verstrekken.
(De steunoperatie voor Cyprus heeft deze behoefte acuter gemaakt door het speelveld nog ongelijkwaardiger te maken).
Maar de aanvaarding van euro-obligaties door Duitsland zoude sfeer veranderen en de noodzakelijke hervormingen vergemakkelijken.
Helaas blijft Duitsland zich met hand en tand verzetten tegen euro-obligaties.
Sinds de Duitse bondskanselier Angela Merkel haar veto heeft uitgesproken over het idee, is er geen aandacht meer aanbesteed.
Het Duitse publiek ziet niet in dat instemmen met euro-obligaties minder riskant en kostbaar zou zijn dan door blijven gaan met slechts het minimale te doen om de euro te redden.
Duitsland heeft het recht om euro-obligaties af te wijzen.
Maar het heeft het recht niet om de zwaar in de schuldenstekende landen ervan te weerhouden aan hun ellende te ontkomen door zich aaneen te sluiten en ze uit te geven.
Als Duitsland tegen euro-obligaties is, moet het landoverwegen uit de euro te stappen.
Verrassend genoeg zouden euro-obligaties, uitgegeven dooreen eurozone zonder Duitsland, nog steeds gunstig afsteken bij de staatsobligaties van landen als de Verenigde Staten, Engeland en Japan.
De reden is eenvoudig.
Omdat alle opgetaste schulden in euro’s worden gerekend, maakt het alle verschil van de wereld welk land de euroverlaat.
Als dat Duitsland zou zijn, zou de euro in waarde dalen en zouden de debiteurenlanden hun concurrentiekracht herwinnen.
Hun schulden zouden in reële termen verminderen en als zijeuro-obligaties zouden uitgeven, zou de dreiging van een staatsbankroet verdwijnen.
Hun schuldenlast zou plotseling houdbaar worden.
Tegelijkertijd zou het grootste deel van de aanpassingsproblemen voor rekening komen van de landen die uit de euro zouden stappen.
Hun exporten zouden minder concurrerend worden, en ze zouden op hun thuismarkten op zware concurrentie stuiten van het resterende deel van de eurozone.
Ze zouden ook verliezen lijden op hun vorderingen en beleggingen die in euro’s worden gerekend.
Als Italië daarentegen de eurozone zou verlaten, zou zijn in euro’s gerekende schuldenlast ondraaglijk worden en moeten worden gesaneerd, zodat het mondiale financiële stelsel in chaos zou worden gestort.
Dus als er een land zou moeten opstappen, zou dat Duitslandmoeten zijn en niet Italië.
Er kunnen sterke argumenten worden aangevoerd voor het pleidooi om Duitsland te laten kiezen tussen het aanvaarden van euro-obligaties en het verlaten van de eurozone, maar het is minderduidelijk welk van de twee opties beter zou zijn voor het land.
Slechts het Duitse electoraat is gekwalificeerd om te beslissen.
Als er vandaag in Duitsland een referendum zou worden gehouden, zouden de voorstanders van een vertrek uit de eurozone met het grootste gemak winnen.
Maar als ze er beter over zouden kunnen nadenken, zouden de mensen misschien tot inkeer komen.
Zij zouden dan ontdekken dat de kosten voor Duitsland van het autoriseren van euro-obligaties zwaar overdreven zijn, en de kosten van een vertrek uit de euro gebagatelliseerd.
Het probleem is dat Duitsland niet is gedwongen om te kiezen.
Het kan het minimale blijven doen dat nodig is om de euro in stand te houden.
Dat heeft duidelijk de voorkeur van Merkel, althans tot na de komende verkiezingen.
Europa zou oneindig veel beter af zijn als Duitsland een definitieve keuze zou maken tussen het aanvaarden van euro-obligaties en een vertrek uit de eurozone, ongeacht de uitkomst; Duitsland zou eveneens beter af zijn.
De situatie wordt steeds beroerder en zal op de langere termijn beslist onhoudbaar worden.
Een wanordelijke desintegratie die uitloopt op wederzijdse beschuldigingen en niet-vereffende claims zou Europa in een slechtere toestand achterlaten dan aan het begin van het stoutmoedige experiment van de eenwording.
Dat is duidelijk niet in het belang van Duitsland.

Japan moet gaan samenwerken met India, de VS en Australië
TOKIO – Toen ik in de zomer van 2007 als premier van Japan het Indiase parlement toesprak, had ik het onder grote bijval van de verzamelde parlementariërs over de “Samenvloeiing van de Twee Zeeën” – een zinsnede die ik had ontleend aan de titel van een in 1655 geschreven boek van de Mughal-prins Dara Shikoh.
Vrede, stabiliteit en de vrije scheepvaart in de Stille Oceaan zijn niet te scheiden van vrede, stabiliteit en de vrijescheepvaart in de Indische Oceaan.
De ontwikkelingen in beide wereldzeeën zijn onderling meer verbonden dan ooit.
Japan, als een van de oudste zeevarende democratieën in Azië, zou een grotere rol moeten spelen bij het behoud van het gemeengoed in beide regio’s.
Toch lijkt het er steeds meer op dat de Zuid-Chinese Zee een “Beijingmeer” wordt, waarvan analisten zeggen dat het voor China zal zijn wat de Zee van Okhotsk voor Sovjet-Rusland was: een zee, diep genoeg voor de kernonderzeeërs van de marine van het Volksbevrijdingsleger, die raketten met kernkoppen kunnen lanceren.
Binnenkort zal het nieuwe vliegdekschip van het Volksbevrijdingsleger er een normale verschijning zijn – genoeg om de buren van China schrik aan te jagen.
Dat is de reden dat Japan niet moet wijken voor de dagelijkse chantagepraktijken van de Chinese regering rond de Senkaku-eilanden in de Oost-Chinese Zee.
Het is waar dat alleen Chinese politieschepen met lichte bewapening en geen schepen van de Chinese marine de kust- en territoriale wateren van Japan zijn binnengevaren.
Maar deze ‘vriendelijke’ aanpak zou niemand mogen bedotten.
Door te doen alsof de aanwezigheid van deze schepen de gewoonste zaak ter wereld is, probeert China zijn jurisdictie in de wateren rond de eilanden als een fait accompli te presenteren.
Als Japan zou ingeven, zou de Zuid-Chinese Zee nog verder worden gemilitariseerd.
De vrije scheepvaart, die van cruciaal belang is voorhandelsnaties als Japan en Zuid-Korea, zou ernstig worden gehinderd.
Amerikaanse schepen zouden – net als Japanse – moeite hebben het hele gebied te doorkruisen, hoewel het grootste deel van de twee Chinese Zeeën uit internationale wateren bestaat.
Uit ongerustheid over de mogelijkheid van deze ontwikkeling, sprak ik in India over de noodzaak dat de Indiase en Japanse regeringen de handen ineen zouden slaan om meer verantwoordelijkheid te nemen voor de bescherming van de vrijescheepvaart op de Stille en de Indische Oceaan.
Ik moet bekennen dat ik in 2007 niet had voorzien dat de Chinese expansie ter land en ter zee zo’n vaart zou nemen.
De aanhoudende geschillen in de Oost-Chinese Zee en de Zuid-Chinese Zee betekenen dat het een topprioriteit van het Japanse buitenlandse beleid moet zijn om onze strategische horizon te verleggen.
Japan is een rijpe, maritieme democratie, en zijn keuze van nauwe bondgenoten zou dit feit moeten weerspiegelen.
Ik zie een strategie voor me waarbij Australië, India, Japan en de Amerikaanse staat Hawaii een soort ruit vormen ter bescherming van het maritieme gemeengoed, dat zich uitstrekt van de Indische Oceaan tot het westelijke deel van de Stille Oceaan.
Ik ben bereid om in de grootst mogelijke mate vanuit Japan in deze veiligheidsruit te investeren.
Mijn tegenstanders van de Democratische Partij van Japan verdienen lof, omdat zij zijn voortgegaan op de weg die ik in 2007 heb uitgestippeld; zij hebben geprobeerd de banden met Australië en India te versterken.
Van deze twee landen verdient India – een grote macht in Oost-Azië, met de Andaman- en Nicobar-eilanden aan het westelijke uiteinde van de Straat van Malakka (waardoor zo’n 40% van de wereldhandel passeert) – de grootste nadruk.
Japan onderhoudt nu een reguliere, bilaterale militaire dialoog met India en is begonnen met officiële trilaterale gesprekken, waarbij ook de VS zijn betrokken.
En de Indiase regering heeft haar politieke vernuft getoond door een overeenkomst te smeden waarbij Japan van zeldzame aardmetalen wordt voorzien – een cruciale component van veel productieprocessen – nadat China ervoor had gekozen om zijn aanbod van deze metalen te gebruiken als een diplomatieke stok achter de deur.
Ik zou ook Groot-Brittannië en Frankrijk willen uitnodigen weer te gaan helpen bij het versterken van de Aziatische veiligheid.
De zeevarende democratieën in het Japanse deel van de wereld zouden beter af zijn met hun hernieuwde aanwezigheid.
Engeland heeft nog steeds belang bij het Vijfpartijenpact met Maleisië, Singapore, Australië en Nieuw-Zeeland.
Ik wil dat Japan tot deze groep toetreedt, jaarlijks voorgesprekken met de lidstaten bijeenkomt en met hen deelneemt aan kleinschalige militaire oefeningen.
De Franse Stille Oceaan-vloot op Tahiti opereert op basis van een minimaal budget, maar zou heel goed iets meer kunnen doen.
Niettemin is niets belangrijker voor Japan dan te herinvesteren in zijn bondgenootschap met de VS.
In een periode waarin sprake is van een verschuiving van het strategisch denken van de Amerikanen in de richting van de Pacific-regio, hebben de VS Japan net zo hard nodig als Japan de VS.
Onmiddellijk na de aardbeving in Japan in 2011, gevolgd door de tsunami en de ramp met de kerncentrale in Fukushima, heeft het Amerikaanse leger voor Japan de grootste humanitaire hulpoperatie in vredestijd ooit opgezet – een krachtig bewijs voorde stelling dat de zestigjarige band tussen de twee bondgenoten zeer reëel is.
Beroofd van zijn banden met Amerika zou Japan op regionale en mondiale schaal slechts een bescheiden rol kunnenspelen.
Ik ben van mening dat de Japanse betrekkingen met het grootste buurland China van cruciaal belang zijn voor het welzijn van vele Japanners.
Maar om de Chinees-Japanse relaties te verbeteren, moet Japan eerst zijn banden aan de overzijde van de Stille Oceaan verstevigen; want uiteindelijk moet de Japanse diplomatie altijd geworteld zijn in democratie, de rechtsstaat en respect voor de mensenrechten.
Deze universele waarden hebben de naoorlogse ontwikkeling van Japan bepaald.
Het is mijn stellige overtuiging dat de toekomstige voorspoed van de regio Azië-Pacific daar na 2013 ook op zal moeten berusten.

Trans-Atlantische handel voor iedereen
WASHINGTON, DC – De onderhandelingen om een ‘Transatlantic Trade and Investment Partnership’(TTIP) tussen de Europese Unie ende Verenigde Staten op te richten worden breed verwelkomd.
De Britse premier David Cameron noemt de TTIP een ‘once in a generation prize’ en wijst op de potentiele winst van 80 miljardpond (125,5 miljard dollar) voor zowel de EU en de VS en 85 miljardpond voor de rest van de wereld.
Voor een wereld die moe is van het wachten op het besluiten van de oneindige Doha-ronde van de Wereld Handels Organisatie, is zelfs een bilateraal handelsinitiatief een zegen, vooral als, zoals een recent opiniestuk in de Financial Times benadrukte, bilateraal de helft van de wereldeconomie betekent.
Maar er is een ernstige negatieve kant: de overeenkomst zoude export uit ontwikkelingslanden kunnen treffen, tenzij de EU ende VS een gezamenlijke inspanning doen om de belangen van deze actoren te beschermen.
Het kenmerk van het voorgestelde pact dat het meeste opwinding teweeg brengt (de nadruk op gereguleerde barrières zoals verplichte productstandaarden) zou eigenlijk de meeste zorg moeten veroorzaken.
Gegeven de lage tarieven in de EU en de VS (gemiddeld minder dan 5%) zullen verdere preferentiële verlagingenbuitenstaanders niet ernstig raken.
Maar als het op standaarden aankomt (zoals het overzien van veiligheid, gezondheid en het milieu) zijn de toegangseisen voor de markt wreed en tweeledig: of je voldoet aan de ingestelde standaard of je verkoopt niets.
Als gevolg hiervan zullen bedrijven in de derde wereld er afhankelijk van zijn hoe de TTIP standaarden gezet zullen worden: door harmonisatie (de adaptie van een algemene standaard) of door wederzijdse erkenning (de acceptatie van goederen die aan elkaarsstandaarden voldoen).
De eerste optie zou producenten overal in staat stellen om voordeel te halen uit de schaalvergroting.
Maar in sommige gevallen zou de geharmoniseerde standaardstrikter kunnen zijn dan de oorspronkelijke standaard van sommige landen.
Ook al zouden nieuwe standaarden van toepassing zijn op leveranciers uit alle exporterende landen, de kosten om aan deze te voldoen variëren gewoonlijk. Dit betekent dat degenen die minder toegerust zijn om aan hogere standaarden te voldoen hieronder zouden kunnen lijden.
In de late jaren negentig, toen de EU besloot om de standaard voor aflotoxines (een groep giftige stoffen geproduceerd door bepaalde schimmels) te harmoniseren, verhoogden acht lidstaten (waaronder Italië, Nederland en Spanje) hun nationale standaardaanzienlijk, wat er waarschijnlijk voor zorgde dat de Afrikaanse export van granen, gedroogd fruit en noten met wel 670 miljoendollar afnam.
Met wederzijdse erkenning zouden de EU en de VS elkaarsstandaarden of conformiteits-beoordelingsprocedures accepteren, wat bedrijven er toe instaat stelt om zich te houden aan minder stringente vereisten op elk gebied.
Als het beleid word uitgebreid naar bedrijven in de derdewereld zou het een krachtig liberaliserend effect hebben.
Zo zouden Maleisische televisieproducers er bijvoorbeeld voor kunnen kiezen om te voldoen aan makkelijker te bereiken Amerikaanse veiligheidseisen, dan hetzelfde product op beide markten kunnen verkopen en zo de vruchten kunnen plukken van de voordelen van schaalvergroting terwijl de tegemoetkomingskostengedrukt worden.
Als de TTIP bedrijven in derde wereldlanden echter zou uitsluiten van het beleid van wederzijdse erkenning zou hun concurrentiepositie tegenover bedrijven uit de EU en de VS substantieel verzwakken.
Ons onderzoek wijst uit dat wanneer wederzijdse erkenningsprogramma’s restricties over herkomst bevatten, de interregionale handel stijgt, ten koste van de handel met andere landen en dat ontwikkelingslanden daar het meeste last van hebben.
In feite zijn de enorm strenge regels over de herkomst problematisch gebleken voor sommige van de eerdere erkenningsovereenkomsten, zoals degene die de professionele sector overzien.
Terwijl een Braziliaanse sinaasappel die te koop wordt aangeboden in Portugal door de hele EU verkocht mag worden, moet een Braziliaanse ingenieur of accountant gevestigd in Portugal aan aparte licenties komen om elders in de EU te werken. Zo wordt de zeer nodige mobiliteit van arbeid belemmerd door niet-Europeanen te dwingen kostbare en inefficiënte bureaucratische procedures te ondergaan.
Verder zijn de WHO regels als het op tarieven en standaarden aankomt niet voor iedereen gelijk.
Terwijl ze landen beschermen die zijn uitgesloten van bilaterale of regionale tariefafspraken en daarmee verzekeren dat geïntegreerde markten geen verdere voordelen ontvangen, bestaan er maar weinig waarborgen om derde wereldlanden te beschermen tegen de effecten van de afspraken over verplichte standaarden.
Zelfs bij het ontbreken van internationale regels zouden de EU en de VS twee dingen kunnen ondernemen om te verzekeren dat de TTIP geen tegenovergestelde consequenties heeft voorontwikkelingslanden.
Ten eerste zouden ze ervoor kunnen zorgen dat alle landende vruchten kunnen plukken vaneen bilaterale wederzijdse erkenningsdeal door erin toe te stemmen geen restrictieregels op teleggen.
Ten tweede zouden ze waar ze harmonisatie oeverwegen ten faveure van de minder strenge van de originele standaarden te kiezen, tenzij er bewijs is dat deze het relevante regelgevingsobjectief niet ondersteunen.
Dit heeft veel weg van een test voor de WHO voor het verlaten van gevestigde internationale standaarden.
Als de EU en de VS zich hiervoor inzetten, dan zou de rest van de wereld die de TTIP onderhandelingen volgt dit met hoopkunnen doen, in plaats van met siddering.

Alleen arme mensen sterven jong
ROTTERDAM – Mensen die lager op de sociaal-economische ladder staan (gerekend naar hun opleidingsniveau, beroep of inkomen) leven gemiddeld korter en minder gezond dan mensen op de hogere treden.
De levensverwachting bij de geboorte verschilt vaak vijf tot tien jaar, afhankelijk van het sociaal-economisch welzijn, waarbij armere mensen tien tot twintig jaar langer last hebben van ziekte en invaliditeit dan hun rijkere tegenhangers.
In de negentiende eeuw zou deze situatie niet zo verrassend zijn geweest, gezien het lage relatieve inkomen, de wijdverbreide armoede en het gebrek aan sociale zekerheid.
Maar dergelijke cijfers worden vandaag de dag ook algemeen gerapporteerd voor de hogeinkomenslanden, waaronder de landen die hoog scoren op de ranglijsten voor economische welvaart en menselijke ontwikkeling – zelfs de hoogontwikkelde West-Europese verzorgingsstaten.
Sinds het einde van de Tweede Wereldoorlog hebben de West-Europese landen geprobeerd de sociaal-economische ongelijkheidin te dammen, of de gevolgen ervan te compenseren, via progressieve belastingen, sociale zekerheidsprogramma’s en een brede reekscollectief gefinancierde voorzieningen, zoals sociale woningbouw, onderwijs, gezondheidszorg en culturele en vrijetijdsvoorzieningen.
Maar hoewel dit beleid de ongelijkheid op bepaalde sociaal-economische terreinen inderdaad heeft teruggedrongen, zoals op het gebied van het inkomen, de kwaliteit van de woningen en de toegang tot de gezondheidszorg, is het niet in staat gebleken de ongelijkheid op het gebied van de gezondheid te elimineren.
Langetermijncijfers geven aan dat de sociaal-economische sterfelijkheidskloof vóór de jaren vijftig is vernauwd, maar sindsdien weer aanzienlijk is gegroeid.
Curieuzer is het feit dat een genereuzer welzijnsbeleid zich niet vertaalt in kleinere gezondheidsverschillen.
Zelfs de Scandinavische landen – wereldleiders als het aankomt op het creëren van universeel en goed ontworpen welzijnsbeleid dat burgers van de wieg tot het graf beschermt –kennen aanzienlijke gezondheidsverschillen, ondanks hun betrekkelijk geringe inkomensongelijkheid.
Het moet worden gezegd dat de moderne verzorgingsstaten de sociale ongelijkheid nog lang niet hebben uitgebannen. Verschillen in de toegang tot materiële en menselijke hulpbronnen blijven tot zeer ongelijkwaardige levens onder hun burgers leiden.
Maar het doel van de verzorgingsstaat is nooit de radicale herverdeling van de welvaart geweest.
Het welzijnsbeleid was eerder bedoeld om tot een compromis te komen tussen de belangen van werknemers en werkgevers, arbeiders en de middenklassen.
Als gevolg daarvan was het herverdelingseffect bescheiden.
Terwijl een gedeeltelijk tekortschieten van de verzorgingsstaat dus kan helpen verklaren dat gezondheidsverschillen blijven voortbestaan, moet je naar andere zaken kijken om hun opkomst te kunnen doorgronden – en terug te draaien.
Twee mogelijke verklaringen zijn opgedoken in de snelgroeiende wetenschappelijke literatuur over dit onderwerp: selectieve opwaartse sociale mobiliteit en de vertraagde verspreiding van gedragsverandering.
In werkelijkheid zijn beide factoren aan het werk.
In de twintigste eeuw is de sociale mobiliteit in alle hogeinkomenslanden langzaam maar gestaag toegenomen, waarbij schoolprestaties en beroepsmatige status minder afhingen van de gezinsachtergrond en méér van de cognitieve vermogens en andere persoonlijke kenmerken.
Als gevolg hiervan zijn de lagere sociaal-economische groepen niet alleen in omvang afgenomen, maar ook homogener geworden in termen van de persoonlijke kenmerken die het risico van gezondheidsproblemen vergroten.
Bovendien hebben mensen met een hogere sociaal-economische positie de neiging nieuw gedrag het eerst te adopteren en gedrag makkelijker op te geven dat de gezondheid schaadt, zoals roken en het eten van verzadigde vetten.
Daardoor verscherpen nieuwe gedragsaanbevelingen van de gezondheidsautoriteiten – althans tijdelijk – de gezondheidsverschillen.
In de West-Europese verzorgingsstaten doen zich aanzienlijke verschillen voor als het gaat om het wel of niet roken, het verrichten van fysieke inspanningen, eetgewoonten en de consumptie van alcohol.
Het systeem van de verzorgingsstaat, dat in het leven was geroepen om de armoede te bestrijden, is minder effectief gebleken tegen ‘welvaartsziekten’ als hartaandoeningen en longkanker.
Dit alles benadrukt de noodzaak van creatieve oplossingen voor ongelijkheden die op onnodige en oneerlijke wijze de levenskwaliteit aantasten van de minst bedeelden, enorme gezondheidszorgkosten genereren, en een barrière opwerpen voor grotere participatie van de beroepsbevolking (waardoor in sommige landen de pogingen stranden om de pensioengerechtigde leeftijd op te trekken).
De afgelopen paar decennia is het sociale beleid in de meeste West-Europese landen afgedreven van de herverdeling.
Dit is een vergissing, gezien het feit dat de gevolgen van deze verschuiving – de stijgende inkomensongelijkheid, de zwakkere sociale vangnetten en de verminderde toegang tot de gezondheidszorg– de gezondheidsverschillen op de langere termijn zullen verergeren.
In feite is een uitgebreid, beter toegespitst herverdelingsbeleid, dat rekening houdt met de gevolgen van selectieve opwaartse sociale mobiliteit en de verschillende mates van verspreiding van gedragsverandering, cruciaal voor de verbetering van de gezondheid van lagere sociaal-economische groepen.
Inkomensondersteuning moet worden aangevuld doorpreventieve gezondheidsprogramma’s, terwijl educatieve gezondheidsprogramma’s kunnen helpen het verband tussen lage cognitieve vaardigheden en een slechte gezondheid te verminderen.
Gelijkwaardige toegang tot de gezondheidszorg is niet genoeg.
Het verminderen van de gezondheidsverschillen vraagt om intensievere gezondheidszorg voor patiënten in de lagere sociaal-economische regionen, afgestemd op hun specifieke behoeftenen problemen.
De inkomsten uit de tabaksaccijns, die de lagere inkomensgroepen buitenproportioneel zwaar treft, moeten worden gebruikt om stop-met-roken-programma’s te financieren die zich op minderbedeelde rokers richten.
Aanzienlijke en aanhoudende gezondheidsverschillen duiden erop dat, door de gezondheidsniveaus van minder goed opgeleidemensen met lagere inkomens te verhogen, er enorme stappen kunnen worden gezet in het verbeteren van de algehele gezondheidstoestand.
Daarvoor moet het stelsel van sociale voorzieningen misschien tot op zekere hoogte worden hervormd, maar het resultaat ervan zou de moeite waard kunnen zijn.

Van werkloosheid naar ondernemerschap
CHICAGO – Het is welbekend dat de werkgelegenheid in de fabricage van goederen in de Verenigde Staten significant is afgenomen door de groei van de productie in opkomende landen als Mexico en China.
Maar slechts enkelen herkennen hetzelfde soort dalingen in andere sectoren, ondanks de verreikende economische, sociale en politieke implicaties van deze trends.
Sinds 1972 is het aantal telefoonoperators met 82% gedaald, het aantal typisten met 80%, secretaresses met 60% en boekhoudersmet 50%.
Bovendien verminderde het aantal kantoor- en administratieve banen tijdens de recessie na 2008 met 8%, de productie- en handwerkbanen met 17% en de plekken voormachine-operators, constructeurs en arbeiders met 15%.
De werkgelegenheid in alle andere beroepen bleef hetzelfde of groeide.
De beroepen in de fabricage en administratieve ondersteuning voorzagen eerst miljoenen mensen van werk.
Maar technologische vooruitgang heeft veel van deze middenklasse banen geautomatiseerd of naar het buitenland doen verplaatsen (een proces dat verwacht wordt nog te versnellen met de groeiende automatisering van op kennis gebaseerde activiteiten en vooruitgang in robots).
In theorie kunnen arbeiders zich aan deze veranderingen aanpassen door werk te zoeken in beroepen die niet routineuze takeninhouden die niet gecomputeriseerd of gerobotiseerd kunnen worden (tenminste niet in de nabije toekomst).
Deze bestaan uit goedbetaalde posities als managers en techneuten, of uit relatief laag betaalde banen in de beveiliging of persoonlijke service, bereiding van eten en schoonmaken, maar weinig uit middenberoepen.
Als resultaat hiervan polariseert de arbeidsmarkt steeds meer; een trend die volgens velen door meer en betere educatie ondervangen kan worden.
Maar een substantieel deel van de cognitief capabele mensen reageert niet goed op formele educatie en zelfs voor degenen die dat wel doen is deze niet afdoende in het voorzien in praktijkkennis en de brede ervaring die nodig is om je aan te passen, laat staan te innoveren, in een dynamische arbeidsmarkt.
Deze tekortkoming verklaart gedeeltelijk het grote getal hoogopgeleide werkloze jongeren wereldwijd.
Werknemers meer mogelijkheden geven om hun kennis en vaardigheden te vergroten zou ze in staat stellen om te kapitaliseren op nieuwe technologieën, zoals mobiel internet en de sociale media. Dit niet enkel door het invullen van banen bij bestaande bedrijven, maar ook door het opzetten van eigenondernemingen.
Zelfstandigheid is een steeds aantrekkelijker optie voorwerknemers die iets van de veiligheid van een baan zoeken in een onvoorspelbare en uitdagende banenmarkt.
Gegeven het potentieel van ondernemerschap om innovatie en bbp-groei te sturen is het ondersteunen van zulke pogingen in ieders belang.
Maar commerciële banken zijn terughoudend in het financieren van nieuwe ondernemingen van werkloze werknemers zonderonderpand, wat het ondernemerschap in zowel ontwikkelde als ontwikkelingslanden een moeilijke weg van aanpassing van de arbeidsmarkt maakt.
Om de vooruitzichten van mensen met de ambitie een eigenzaak te hebben te verbeteren, zijn sommige landen begonnen met het aanbieden van start-up subsidies aan werklozen, soms in plaats van uitkeringen.
Maar terwijl zulke subsidies de werkloosheid verlagen, wordt hun impact beïnvloed door beperkingen in geestelijk kapitaal, met veel werklozen die de kennis, de ervaring of het vertrouwen niet hebben dat nodig is om een nieuwe onderneming op te zetten.
Met dit gegeven in het achterhoofd zouden subsidies voorstart-ups gecombineerd moeten worden met gesubsidieerde ondernemingsstages, zoals die tientallen jaren (en soms eeuwen) training hebben geboden voor metselaars, timmerlieden, loodgieters en elektriciens.
Zulke leerlingschappen zouden werknemers helpen de ervaringen knowhow te verwerven die ze nodig hebben om voordeel te halen uit de kansen die de technologische vooruitgang biedt.
Eigenaars van specialistische winkels bijvoorbeeld komen er vaak achter dat online zakendoen veel winstgevender is dan het hebben van een fysieke winkel, omdat de online-verkoop de markt groter maakt voor de kennis die de producten die ze verkopen bevat.
Op dezelfde wijze is het internet essentieel in de zich ontwikkelende ‘sharing economy’, waar aanbieders van het delen van auto’s zoals Zipcar en I-Go onderdeel uitmaken en bedrijven die in het huren van accommodaties voorzien zoals Airbnb en Zotel.
Zulke op delen gebaseerde bedrijven verhogen de productiviteit van bestaand kapitaal, terwijl ze nieuwe banen creëren voor werknemers.
In het begin zullen bestaande firma’s waarschijnlijk weerstand bieden aan dit soort stages, omdat het investeren van tijd en middelen in tijdelijke werknemers (en wellicht potentiele concurrenten) in tegenstelling lijkt te zijn met hun belangen.
Als een systeem van leerlingschap eenmaal operationeel is zullen de grotere voordelen van een productievere economie en lagere werkloosheid vanzelfsprekend duidelijk worden.
Maar om daar te komen zal er enige overtuigingskracht nodigzijn.
Dit is waar de overheid erbij komt kijken.
Met effectieve subsidieprogramma’s kunnen overheden jonge, succesvolle bedrijven die recente ontwikkelingen in deinformatietechnologie en gerelateerde vakgebieden exploiteren ertoe bewegen om ondernemingsstagiaires aan te nemen.
Het selecteren van innovatieve nieuwe firma’s, in plaats van gevestigde bedrijven in de traditionele industrieën, is essentieel, niet in het minst omdat dit de bedrijven zijn die zullen zorgen voor de meeste groei in werkgelegenheid in de toekomst.
Voorts zijn deze ondernemingen het best geschikt om te voorzien in de relevante kennis en ervaring voor een start-up.
En in het geval van een familiebedrijf dat een nieuwe eigenaar zoekt kan het trainen van een leerling een effectieve manier zijn om de relevante kennis door te geven, net zoals de activa van de firma.
Leerlingschappen zouden de integratie van jongere werknemers in de beroepsbevolking faciliteren, terwijl ze ook helpen om een slechte combinatie van vaardigheden onder meer ervaren werknemers te corrigeren.
Maar een leerlingschap moet niet verward worden met een onderbetaalde stage.
De leerlingen zouden op zijn minst beloond moeten worden met het minimumloon in het betreffende beroep.
Behalve in het voorzien van de fondsen voor de salarissen van de leerlingen, moeten overheden hun vooruitgang monitoren om zich ervan te verzekeren dat de leerlingen waardevolle kennis en ervaring verwerven.
Aan het eind van een succesvol leerlingschap zou er een start-up subsidie beschikbaar moeten zijn voor toekomstige ondernemers met goede ideeën en bewezen potentieel als eigenaars van bedrijven.
In een dynamische en onvoorspelbare arbeidsmarkt moetenwerknemers overal klaar voor zijn.
Leerlingschappen kunnen niet alleen helpen het menselijk kapitaal te doen groeien, de werkloosheid te doen afnemen en de productiviteit te verhogen; ze kunnen ook helpen de geest van innovatie en ondernemerschap te ondersteunen waar de economische groei en ontwikkeling uiteindelijk op drijft.

Mijn beste investering
JAKARTA – Toen ik nog een jongen was droomde ik ervan om dokter te worden.
Ik werd geboren in Indonesië in het begin van de jarenvijftig, een tijd dat de meeste gezinnen in mijn land geen toegang hadden tot gezondheidszorg.
Als resultaat hiervan stierven er elk jaar duizendenkinderen aan ziektes die te voorkomen waren, zoals de mazelen, polio en malaria.
Maar revolutionaire doorbraken in de medicijnen begonnen het tij te keren voor deze moordenaars en dokteren werden in Indonesië gevierd als helden.
Ik wilde ook een held zijn, leerde hard en ging medicijnen studeren.
Mijn plannen veranderden echter toen mijn vader ziek werd.
Hij was een hardwerkend man die fietstaxi’s maakte in Surabaya en ik verliet de universiteit toen hij de familiezaak niet langer kon runnen.
Uiteindelijk werd ik een succesvol ondernemer en zette een bank op die nu een van de grootste financiële instellingen van Zuidoost Azië is.
Als ik terugkijk heb ik nergens spijt van.
Ik weet natuurlijk dat ik ongelooflijk gezegend ben.
Miljoenen kinderen in ontwikkelingslanden in Afrika, Aziëen aan de Westelijke Stille Oceaan worden in extreme armoedegedwongen als een ouder ziek wordt of doodgaat.
En nog eens miljoenen lijden aan ziektes die ze er van weerhouden een gezond en productief leven te leiden.
Dit is de reden waarom ik heb besloten om 65 miljoen dollar te investeren in het ‘Global Fund to Fight AIDS, Tuberculosis and Malaria’.
Toen het Global Fund tien jaar geleden opgericht werd, groeide de verspreiding van HIV over hele de wereld en de medicijnen om het virus te bestrijden waren nog veel te duur.
Malaria doodde elk jaar een miljoen mensen, met het sterftecijfer geconcentreerd onder zwangere vrouwen en kinderen onder de vijf.
Er stierven meer dan twee miljoen mensen aan tuberculose, omdat ze geen toegang hadden tot goedkope eerstelijnsbehandelingen.
Sindsdien heeft het Global Fund een sleutelrol gespeeld in het terugdringen van deze epidemieën.
Wereldwijd is de verspreiding van HIV met een derde gedaald en de kosten van HIV medicijnen met meer dan 99%.
Het getal van Afrikaanse huishoudens dat slaapt onder met insecticide behandelde muggennetten is gestegen van 3% tot 53% en sterfgevallen aan malaria zijn met een derde gedaald.
De sterfte aan TBC is met meer dan 40% naar beneden gegaan.
Alles bij elkaar heeft de steun van Global Fund meer dan negen miljoen levens gered, een opmerkelijke prestatie.
Maar de impact van het Global Fund gaat veel verder dan geredde levens.
Als een HIV-positieve moeder voor de geboorte van haar kind een behandeling krijgt die er voor zorgt dat het zonder HIV geboren wordt, veranderen we de toekomst.
Als een kind geen celebrale malaria krijgt en daarmee de levenslange geestelijke handicaps die dit kan veroorzaken, worden er nieuwe mogelijkheden gecreëerd.
De wereld wordt een betere plek als we ons er aan committeren onze kinderen een betere start te geven.
Het Global Fund speelt ook een kritieke rol in het versterken van de gezondheidszorg in ontwikkelingslanden.
Haar fondsen hebben geholpen nieuwe generaties dokters, zusters en technici te trainen en ondertussen de kwaliteit van gezondheid van moeders en kinderen over de hele linie dramatisch te verbeteren.
Deze investeringen helpen landen zelf de directe controle te nemen over het gevecht tegen infectieziekten en uiteindelijk hun afhankelijkheid van buitenlandse hulp te verminderen.
Zo heeft steun van het Global Fund bijvoorbeeld Indonesië (dat het op drie na hoogste aantal lijders aan TBC heeft) geholpen om een efficiënt en effectief nationaal TBC controleprogramma te ontwikkelen.
Als resultaat hiervan zijn meer dan een miljoen gevallen van TBC succesvol behandeld, terwijl de verspreiding van de ziekte (die de Indonesische economie miljoenen dollars heeft gekost in verlies aan productiviteit) kleiner is geworden.
Met technische steun als deze zet de Indonesische overheid een betaalbaar en duurzaam systeem van gezondheidszorg op dat tegen 2019 geheel gefinancierd zal worden uit binnenlandse fondsen.
Ik geloof dat het Global Fund een van de slimste investeringen is die we kunnen doen, zoals veel regeringen vanaf het begin al hebben begrepen.
De Verenigde Staten zijn de grootste ondersteuners van het Global Fund geweest, maar veel anderen hebben ook hun steentje bijgedragen.
Australië bijvoorbeeld heeft sinds 2002 410 miljoen dollar aan het Global Fund gegeven, een bedrag dat bijna 200.000 mensen in staat heeft gesteld om een levensreddende behandeling tegen HIV te ontvangen, 80.000 een behandeling tegen TBC, zeven miljoen mensen heeft genezen van malaria en 14 miljoen muggennetten heeft bezorgd aan mensen in nood.
Het Global Fund heeft de toekomst van honderdduizendenkinderen in Afrika en Azië rooskleuriger gemaakt. Een heroïsche prestatie die de burgers van de donorlanden met trots zou moeten vervullen.
Ik hoop dat anderen met de middelen om dit werk steunen net zo wijs zullen investeren.

De lessen van Oost-Azië voor Afrika
NEW YORK – Van 1 tot 3 juni was Japan gastheer van de vijfde vergadering van de TICAD, de Tokyo International Cooperation on African Development (Internationale Samenwerkingsbijeenkomst van Tokio voor de Ontwikkeling van Afrika).
Deze bijeenkomst bracht ons in herinnering dat – terwijl de rest van de wereld geobsedeerd is door de economische problemen van Europa, de politieke verlamming in Amerika en de groeivertraging in China en andere opkomende markten – er nog steeds een regio is (het ten zuiden van de Sahara gelegen deel van Afrika) waar armoede eerder regel is dan uitzondering.
Van 1990 tot 2010 is het aantal mensen dat daar in armoede ($1,25 per dag) leefde, gestegen van minder dan 300 miljoen naar bijna 450 miljoen, terwijl het aantal dat van minder dan $2 per dag moest rondkomen is toegenomen van ongeveer 390 miljoen naar bijna 600 miljoen.
Toch is het percentage van degenen die in armoede leefden in deze periode gedaald van 57% naar 49%.
De ontwikkelde landen hebben herhaaldelijk hun beloften over handel of hulp gebroken.
Toch is Japan, dat nog steeds kampt met de gevolgen van twee decennia van economische malaise, er op een of andere manier in geslaagd actief betrokken te blijven – niet vanwege strategische belangen, maar om tegemoet te komen aan een echt ethisch imperatief, namelijk dat degenen die het beter hebben degenen die in nood verkeren moeten helpen.
Afrika biedt vandaag de dag een gemengd beeld.
Er zijn een paar opmerkelijke succesverhalen – tussen 2007 en 2011 bevonden vijf van de tien snelst groeiende landen in de wereld met een bevolking van meer dan tien miljoen zielen zich in Afrika.
En hun vooruitgang was niet louter te danken aan het bezit van natuurlijke hulpbronnen.
Tot de best presterende landen behoorden Ethiopië, waar het bruto binnenlands product (bbp) in de vijf jaar vóór 2011 ruwweg 10% per jaar is gegroeid, en Rwanda, Tanzania en Oeganda, waar de jaarlijkse productie tien jaar of langer met meer dan 6% is toegenomen.
Maar hoewel sommige bronnen erop wijzen dat er in Afrika nu meer middenklasse-gezinnen (met een jaarinkomen van ruim $20.000) zijn dan in India, kent het continent ook landen met ’s werelds hoogste ongelijkheidsniveau’s.
De landbouw, waar zoveel van de armen van afhankelijk zijn, heeft het niet goed gedaan.
De oogsten per hectare stagneren.
Slechts 4% van de landbouwgrond wordt geïrrigeerd, vergeleken met 39% in Zuid-Azië en 29% in Oost-Azië.
Het mestgebruik in Afrika bedraagt slechts 13 kilogram per hectare, vergeleken met 90 kilogram in Zuid-Azië en 190 kilogram in Oost-Azië.
Het meest teleurstellend is dat zelfs landen die hun macro-economische huis op orde hebben gebracht en vooruitgang hebben geboekt op het terrein van het bestuur, het moeilijk hebben gehad investeringen aan te trekken buiten de sector van de natuurlijke hulpbronnen.
De betrokkenheid van Japan is bijzonder belangrijk, niet alleen in termen van geld en morele steun, maar ook omdat Afrika iets zou kunnen leren van de ontwikkelingservaring van Oost-Azië.
Dit kan vandaag de dag bijzonder relevant zijn, nu de stijgende lonen en de oplopende wisselkoers van China de snelle veranderingen in de relatieve concurrentievoordelen in de wereld onderstrepen.
Een deel van de industriële productie zal uit China verdwijnen, en Afrika heeft de kans daar een deel van naar zich toe te trekken.
Dit is vooral belangrijk tegen de achtergrond van het feit dat het onder de Sahara gelegen deel van Afrika de afgelopen dertigjaar te kampen heeft gehad met deïndustrialisering.
Aan het eind van het eerste decennium van deze eeuw – deels als gevolg van het structurele aanpassingsbeleid dat door de internationale financiële instellingen werd bepleit – was het aandeel van de industriële productie in het bbp van de Afrikaanse ontwikkelingseconomieën lager dan het in 1980 was.
Maar de industriële productie zal niet vanzelf gaan bloeien.
Afrikaanse regeringen moeten een industriebeleid gaanvoeren om hun economieën te helpen herstructureren.
Dergelijk beleid is controversieel.
Sommigen betogen dat regeringen niet goed zijn in het uitkiezen van winnaars.
Sommigen betogen dat het geen verschil maakt of een landaardappelchips produceert of computerchips.
Beide inzichten zitten er echter naast.
Het industriebeleid moet bekende beperkingen van de marktenaanpakken, door er bijvoorbeeld voor te zorgen dat vaardigheden die relevant zijn voor de ene sector andere sectoren ten goede kunnenkomen.
Het doel van een goed industriebeleid is het identificeren van nieuwe mogelijkheden, en regeringen hebben zich in dit opzichtgoed van hun taak gekweten.
In de Verenigde Staten heeft de regering in de negentiende eeuw de landbouw bevorderd; de eerste telegrafische verbinding (tussen Baltimore en Washington, gedemonstreerd in 1844) en de eerste transcontinentale verbinding gesteund, waardoor de telecomrevolutie werd gelanceerd; en voeding gegeven aan de internetrevolutie.
Het is onvermijdelijk dat de overheid – door haarinfrastructuur, wetten en regels (inclusief belastingen) – de economie vorm geeft.
De Amerikaanse regels op het gebied van de belastingen en faillissementen, in combinatie met het dereguleringsbeleid, hebben effectief de totstandkoming van een uit de kluiten gewassen financiële sector bevorderd.
Omdat hun middelen zo schaars zijn, kunnen de ontwikkelingslanden zich de luxe van een dergelijke verspilling niet veroorloven.
Zij moeten goed nadenken over de toekomst van hun economieën – over hun dynamische relatieve voordeel.
Dat is precies wat de meest succesvolle ontwikkelingslanden van de wereld – die in Oost-Azië – hebben gedaan. Tot de lessen die kunnen worden gedeeld, behoren de lessen die gaan over de manier waarop zij hun industriebeleid hebben gevoerd in een tijd dat hun regeringen nog niet over zo veel kennis en talent beschikten als vandaag.
Zwakheden in het bestuur kunnen de instrumenten van het industriebeleid raken, maar niet het gebruik ervan.
Japan kan ons ook zulke lessen leren.
Belangrijke onderdelen van zijn ontwikkelingsstrategie – waaronder de nadruk op onderwijs, gelijkheid en landhervormingen –zijn in Afrika vandaag de dag zelfs nóg belangrijker dan destijds in Japan.
De wereld is zeer veranderd sinds Oost-Azië ruim een halve eeuw geleden aan zijn opmerkelijke opmars begon; en verschillen qua geschiedenis, instellingen en omstandigheden betekenen dat het beleid moet worden aangepast aan de plaatselijke voorwaarden.
Maar wat duidelijk is, is dat Japan en de andere landen van Oost-Azië een aanzienlijk andere route hebben gevolgd dan die werd aanbevolen door de neo-liberale “Washington Consensus.”
Hun beleid heeft gewerkt, terwijl dat van de Washington Consensus maar al te vaak is mislukt.
Afrikaanse landen kunnen profiteren van het nadenken over deze successen en mislukkingen, en van wat zij betekenen voor hun eigen ontwikkelingsstrategieën.

Diagnostiek voor de mondiale gezondheid
CORVALLIS, OREGON – In ontwikkelde landen vinden de meeste mensen het de normaalste zaak van de wereld dat ze, wanneer ze ziekzijn, toegang hebben tot een tijdige diagnose en behandeling.
Terwijl het diagnostische proces (dat normaal gesproken het sturen van een monster van bloed, urine of weefsel naar een laboratorium voor analyse inhoudt) lastig en duur kan zijn, zijn werknemers in de gezondheidszorg en complexe laboratoria breed beschikbaar.
Als resultaat hiervan is de overlast van ziekte in de Westerse wereld substantieel afgenomen.
In contrast hiermee, sterven in ontwikkelingslanden ieder jaar miljoenen mensen aan behandelbare ziekten als malaria, wat komt door een gebrek aan ontwikkelde laboratoria en alternatieve diagnostische testen.
Maar er is reden tot hoop: ontwikkelingen op het gebied van micro fluïden hebben het potentieel om de gezondheidszorg om te vormen door de mogelijkheid om ‘gouden standaard’ laboratoriumtesten te verplaatsen naar de plek waar de zorg nodig is (‘Point of Care’ of te wel POC).
Een POC-test die een accuraat en tijdig resultaat oplevert zou een toegang tot diagnostiek voor onderbedeelde bevolkingen betekenen, wat eerdere behandeling makkelijker maakt en helpt tegen foutieve behandeling (het behandelen van een andere ziekte met dezelfde symptomen).
Om aan hun potentieel te kunnen voldoen echter moeten POC-testen voldoen aan een breed spectrum aan factoren die gezondheidszorgtoepassingen beïnvloeden.
Ten eerste moet een POC-test voldoen aan de speciale omgevings- en gebruiksbeperkingen van de plaats waar die gebruikt zal worden.
Deze kunnen een onbetrouwbare elektriciteitstoevoer zijn, moeilijke of onvoorspelbare natuurlijke omstandigheden, beperkte tijd van contact tussen gezondheidswerker en patiënt, gebrek aan gebruikstraining, ernstige prijsbeperkingen en onvoldoende lokale infrastructuur, die het onderhoud en reparatie van onmisbare instrumenten kan belemmeren.
Het is inderdaad zo dat de POC omstandigheden kunnen variëren van een semi-getrainde verpleger die in een kliniek met elektriciteit en toegang tot koeling werkt tot een ongetraind individu in een omgeving zonder mogelijkheid tot het controleren van temperatuur of vochtigheid.
Om de breedste dekking mogelijk te verzekeren, zouden POC-testen ontworpen moeten worden om te werken in de omstandigheden met de minste voorzieningen.
Op dezelfde manier moeten POC testen voldoen aan de eisen aan verschillende testen om klinisch gebruikt te kunnen worden.
Terwijl het diagnosticeren van malaria slechts een positief of negatief resultaat vereist, zou een Hiv-virus test moeten voorzien in een gerangschikte uitkomst die de hoeveelheid virus die gedetecteerd is aangeeft.
Een van de meest succesvolle POC-testen is de welbekende zwangerschapstest, die alleen de urine van de gebruiker en zo’n vijftien minuten nodig heeft voor het resultaat.
Deze klasse van ‘rapid diagnostic tests’ (RDT’s) die ook gebruikt worden voor infectieziekten als malaria en HIV voldoen aan veel van de sleutelvereisten voor mondiale gezondheidstoepassingen: ze zijn snel en goedkoop, kunnen makkelijk uitgevoerd worden dooreen onervaren gebruiker en hebben geen koeling nodig.
Maar ze hebben niet de gevoeligheid om in adequate diagnostische informatie te voorzien voor veel aandoeningen.
Met dit in het achterhoofd werken onderzoekers eraan om complexere papieren testen te ontwikkelen.
Zo is er bijvoorbeeld een nieuw ontwerp, met ongeveer de grootte van een postzegel, dat een monster scheidt in meerdere zones met een verschillende chemische opsporing, dat gebruikt wordt om meerdere aandoeningen die met leverfalen te maken hebben te testen bij HIV en TBC patiënten.
En deze ‘papieren netwerk’ ontwerpen bevatten ingebouwde tijdmechanismen om meerdere geautomatiseerde stappen te testen, zoals die gebruikt worden in laboratoria, maar dan in wegwerpformaat.
Een ander mechanisme om de mogelijkheden van diagnostische testen uit te breiden zou gebruik maken van de verspreiding van mobiele telefoonnetwerken in ontwikkelingslanden.
RDT’s zijn grotendeels beperkt tot toepassingen die visuele interpretatie vereisen.
Een mobiele telefoon die gebruik maakt van de ‘cloud’ zou gebruikt kunnen worden om data te registeren en te versturen vaneen RDT naar een verafgelegen plek, waar een arts feedback op de resultaten kan geven.
Maar het implementeren van zo’n programma werpt een aantal nieuwe uitdagingen op.
Om accurate testresultaten te verzekeren, zou de variabiliteit in het positioneren van de camera door de gebruiker en de lichtval in verschillende testomgevingen moeten worden aangepakt (een veelbelovende benadering die in ontwikkeling is gebruikt een adapter om de mobiele telefoon aan de RDT te verbinden).
Bovendien zou een op een telefoon gebaseerde test een software infrastructuur nodig hebben, zoals communicatieprotocollenen prioriteitsprocedures, om samen te vallen met het gezondheidszorgsysteem.
En de comptabiliteitsproblemen die de wijde variëteit aan mobiele telefoons opleveren zouden aangepakt moeten worden.
Tenslotte zou de succesvolle inzet van telefoons die gebruik maken van de cloud de acceptatie van het medische establishment vereisen.
De toestemming onlangs van de ‘Food and Drug Administration’ in de VS voor het gebruik van verschillende medische apparaten ondersteund door lezers op speciale telefoons is een veelbelovende stap.
Er worden effectieve POC-testen ontwikkeld en de verspreiding van mobiele telefoons kan de capaciteiten van deze testen verder vergroten.
Deze opkomende mogelijkheden hebben de belofte in zich het bereik van diagnostiek van hoge kwaliteit uit te breiden naar afgelegen bevolkingen, het gezondheidsmanagement te verbeteren ende kosten voor gezondheidszorg overal te verlagen.

Europa is nog niet uit de problemen
NEW YORK – Sinds november vorig jaar heeft de Europese Centrale Bank (ECB), onder haar nieuwe president Mario Draghi, de rente verlaagd en het banksysteem van de eurozone voorzien van twee liquiditeitsinjecties van ruim €1 bln.
Dit heeft geleid tot een tijdelijke verlichting van de financiële druk op de met hoge schuldenlasten kampende landen in de periferie van de eurozone (Griekenland, Spanje, Portugal, Italië en Ierland), het risico verminderd van een run op de banken en de financieringskosten van Italië en Spanje omlaag gebracht van het onhoudbaar hoge niveau van afgelopen najaar.
Tegelijkertijd werd een technisch bankroet van Griekenland vermeden, en heeft het land een succesvolle – zij het gedwongen –sanering van zijn staatsschuld doorgevoerd.
Een nieuw begrotingspact – en nieuwe regeringen in Griekenland, Italië en Spanje – hebben de hoop aangewakkerd dat erop geloofwaardige wijze zal worden gewerkt aan bezuinigingen en structurele hervormingen.
En het besluit om het nieuwe reddingsfonds van de eurozone (het Europese Stabiliteits Mechanisme) te koppelen aan het oude (de Europese Financiële Stabiliteits Faciliteit) heeft de omvang van de beschermingswal rondom de eurozone aanzienlijk vergroot.
Maar de daaruit voortvloeiende opleving van de financiële markten is van korte duur gebleken.
De rente op de staatsobligaties van Italië en Spanje is weer aan het oplopen, terwijl de kredietkosten van Portugal en Griekenland de hele tijd hoog zijn gebleven.
En de recessie in de periferie van de eurozone verdiept zich en dringt door tot de kern van de zone, te weten Frankrijk en Duitsland.
De recessie zal dit jaar verergeren, om diverse redenen.
In de eerste plaats wordt de krimp versneld door de bezuinigingen – hoe noodzakelijk ook – omdat de hogere belastingen, en de lagere overheidsuitgaven en overdrachtsbetalingen het beschikbare inkomen en de vraag omlaag drukken.
Bovendien zal er, als de recessie zich verdiept en de begrotingstekorten nog verder oplopen, een nieuwe ronde van bezuinigingen nodig zijn.
En nu zal, dankzij het begrotingspact, zelfs de kern van de eurozone gedwongen zijn zich te bekeren tot recessie-verzwarende bezuinigingen.
Terwijl het zeer goed concurrerende Duitsland kan leven meteen eurokoers van $1,30 of meer, zal de wisselkoers van de euro voor de periferie van de eurozone, waar de arbeidskosten het afgelopen decennium met 30-40% zijn gestegen, op gelijke hoogtemoeten komen met de dollar om de concurrentiekracht en de externe balans te kunnen herstellen.
Door de pijnlijke schuldensanering – minder uitgeven en meer sparen om de schulden omlaag te krijgen – wordt de binnenlandse vraag ondermijnd. De enige hoop op het herstellen van de groei is dus gelegen in een verbetering van de handelsbalans, waarvoor een veel zwakkere euro nodig is.
Intussen is de kredietcrisis in de periferie van de eurozone geïntensiveerd: dankzij de goedkope langetermijnkredieten van de ECB hebben de banken daar nu geen liquiditeitsprobleem, maar wel een enorm tekort aan kapitaal.
Gesteld voor het probleem dat ze een kernkapitaal van 9% moeten hebben, zullen zij dat doel bereiken door bezittingen te verkopen en hun kredietverstrekking in te krimpen – niet bepaald een ideaal scenario voor een economisch herstel.
Om de zaken er nog erger op te maken is de eurozone nóg afhankelijker van olie-importen dan de Verenigde Staten en stijgt de olieprijs, terwijl de politieke en beleidsmatige omstandigheden verslechteren.
Frankrijk kan binnenkort een president kiezen die tegen het begrotingspact is en wiens beleid de obligatiemarkten vrees kan aanjagen.
Bij de verkiezingen in Griekenland – waar de recessie omslaat in een depressie – kan 40-50% van de stemmen terechtkomen bij partijen die vóór een onmiddellijk staatsbankroet en een vertrek uit de eurozone zijn.
De Ierse kiezers kunnen het begrotingspact bij een referendum verwerpen.
En er zijn tekenen dat Spanje en Italië de hervormingen beu zijn. Daar nemen de demonstraties en stakingen, en het ongenoegentegen de pijnlijke bezuinigingen, hand over hand toe.
Zelfs structurele hervormingen die uiteindelijk de productiviteit verhogen kunnen op de korte termijn recessies veroorzaken.
Een grotere flexibiliteit van de arbeidsmarkt door de kosten van het ontslaan van werknemers te verlagen zal – op de korte termijn – tot meer ontslagen in de publieke en private sector leiden, waardoor de daling van de inkomens en van de vraag zal worden verscherpt.
Tenslotte heeft de ECB, na een goede start, de extra monetaire impuls die de eurozone nu nodig zou hebben opgeschort.
ECB-functionarissen beginnen zich zorgen te maken over de inflatiestijging als gevolg van de oliecrisis.
Het probleem is dat de eurozone een bezuinigingsstrategie heeft, maar geen groeistrategie.
En zonder zo’n strategie is er eigenlijk alleen maar een recessiestrategie, die ervoor zorgt dat de bezuinigingen en de hervormingen zelfdestructief zijn, omdat – als de productie blijft krimpen – de tekorten en schulden zullen blijven stijgen naar een onaanvaardbare niveau.
Bovendien zullen de sociale en politieke protesten uiteindelijk overweldigend worden.
Dat is de reden dat de rente op de staatsobligaties van landen uit de periferie van de eurozone weer aan het stijgen is.
Deze landen kampen met grote onevenwichtigheden, zoals een toename van de schulden in verhouding tot het bbp en een zich verdiepende recessie, een enorm verlies aan concurrentiekracht en grote externe tekorten die de markten nu niet willen financieren.
Zonder een veel soepeler monetair beleid en iets minderscherpe bezuinigingen zal de euro niet zwakker worden, de externe concurrentiekracht niet worden hersteld en de recessie zich verdiepen.
En zonder herstel van de groei – niet pas over een paarjaar, maar al in 2012 – zullen de onevenwichtigheden nog onaanvaardbaarder worden.
Meer eurolanden zullen gedwongen worden hun schulden te saneren en uiteindelijk zullen sommigen besluiten de monetaire unie te verlaten.
